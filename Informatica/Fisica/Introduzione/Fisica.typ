#import "../Fisica_defs.typ": *

Come tutte le altre scienze, la fisica è una scienza basata su osservazioni 
sperimentali e misure quantitative. L'obiettivo principale della fisica è 
quello di determinare poche leggi fondamentali che governano i fenomeni 
naturali, ed usarle nello sviluppo di teorie che siano in grado di predire 
in anticipo i risultati di esperimenti successivi. Le leggi fondamentali 
sono espresse nei linguaggio della matematica, lo strumento che fa da ponte 
fra teoria ed esperimento. Quando c'è disaccordo tra le predizioni di una 
teoria ed i risultati sperimentali è necessario modificare la teoria, o 
formularne una nuove finché il disaccordo scompaia. Esistono una moltitudine
di sottoinsiemi della fisica, che si occupano di studiare la natura da diversi
punti di vista: la termodinamica studia il comportamento dei corpi in relazione
ai cambiamenti della temperatura, la fisica nucleare studia le microscopiche
particelle che costituiscono la materia, la meccanica studia la velocitá dei
corpi e la loro posizione nello spazio, ecc.

In genere, non é possibile osservare un fenomeno interagendovi direttamente.
Per questo motivo, é preferibile approcciarvi costruendo un *modello* di un
sistema fisico correlato a quel fenomeno. Per esempio, dal momento che sono
troppo piccoli, non è possibile interagire direttamente con gli atomi. Viene
creato allora un modello dell'atomo nella familiare rappresentazione come un
sistema formato da un nucleo e da uno o piú elettroni esterni al nucleo. Una
volta che le componenti fisiche del modello sono state fissate, siamo in grado
di predirne il comportamento sulla base delle interazioni interne al sistema e
con l'ambiente esterno al sistema. Un modello puó essere quindi pensato come
una rappresentazione semplificata del sistema in cui il fenomeno si trova,
dal quale vengono eliminate tutte le caratteristiche superflue che non sono
necessarie ai fini dell'analisi in questione.

